# Genetic-Algoritm
Algorytm genetyczny do wyznaczenia nastaw regulatora PID


Celem mini-projektu w części laboratoryjnej kursu Metody optymalizacji jest rozwiązanie zadania optymalizacji sformułowanego w kategoriach bardziej „technologicznych” niż „matematycznych”. I chociaż podczas rozwiązywania takiego problemu koniecznym będzie posługiwanie się ścisłym aparatem matematycznym, to jednak istota projektu, przynajmniej na początku skupia się na samym zdefiniowaniu zadania optymalizacji, czyli na ścisłym określeniu następujących elementów zadania:
1. Kryterium jakości (zysk, straty, efektywność, zagregatyzowane zmienne procesowe ekonomia).
2. Ograniczenia: wymagania dotyczące jakości i stopnia wykorzystania instalacji technologicznej ograniczenia produkcji, zakupu surowców i zbytu produkowanych wyrobów.
3. Model matematyczny: relacje pomiędzy argumentami funkcji kryterialnej i ograniczeniami a zmiennymi decyzyjnymi.

Po wykonaniu powyższego można będzie przejść do kolejnego etapu:
4. Algorytm optymalizacji: sposób minimalizacji (maksymalizacji) funkcji kryterialnej z uwzględnieniem ograniczeń.

Zadania projektowe są tak sformułowane, aby nie narzucać sposobu rozwiązania zadania (pkt. 4). W szczególności może to być rozwiązanie analityczne lub program komputerowy. Można wykorzystać dostępne oprogramowanie. Realizacja projektu nie narzuca tu żadnych ograniczeń. Niemniej opisy zadań nie pozwalają na zupełna swobodę, tzn. może okazać się, że rozwiązanie analityczne w pewnych przypadkach nie jest możliwe, przy czym „niemożliwe” nie oznacza tu stopnia skomplikowania, ale często spotykaną w praktyce sytuację, gdzie wyznaczenie wartości funkcji celu wymaga pomiarów na rzeczywistym obiekcie. W tym sensie projekt pozwala zwrócić uwagę na niezwykle ważne z praktycznego punktu widzenia elementy teorii optymalizacji jak np. szybkość zbieżności, dokładność rozwiązania, ograniczenia czasu rzeczywistego np. w sterowaniu optymalizującym itp.
Podczas pierwszego spotkania projektowego, wszystkie zadania zostaną omówione przez prowadzącego, a następnie zostaną one przydzielone studentom. W okresie pomiędzy pierwszym a drugim terminem projektowym (patrz harmonogram zajęć laboratoryjnych) będzie możliwość spotkań konsultacyjnych z prowadzącym.
Zaliczenie projektu wymaga opracowania sprawozdania i zaliczenia go w terminie drugiego spotkania projektowego. Sprawozdanie musi zawierać wszystkie 4 punkty wymienione powyżej. Ocena będzie uzależniona od poprawności rozwiązania zadania, a także od inwencji w doborze narzędzi programistycznych lub analizy analitycznej zadania. Każde zadanie ma podany przykładowy zestaw wartości liczbowych parametrów. Rozwiązanie zadania dla tego zestawu jest warunkiem zaliczenia. Ocenę jednak może istotnie podnieść rozwiązanie sparametryzowane, np. w postaci programu komputerowego, dla którego podaje się zestaw wartości liczbowych parametrów.
